Vertrekkend Schipholbaas Jos Nijhuis wordt sowieso opgevolgd door een man. Dat zegt hij tegen de Volkskrant. 
De luchthaven geeft de voorkeur aan een topman omdat er anders meer vrouwen dan mannen in de raad van bestuur zitten.

"Momenteel is de verhouding twee om twee", licht een woordvoerder van de luchthaven toe. 
"Schiphol streeft ernaar dat voor de balans zo te houden." Die balans was eerder reden om tijdens de 
zoektocht naar een nieuwe cfo alleen vrouwelijke kandidaten uit te nodigen.

Volgens de woordvoerder heeft Schiphol al veel gedaan voor de vrouwenzaak. 
"Toen Nijhuis aantrad, bestond het bestuur uit vier mannen. Hij heeft daar twee vrouwen en twee mannen van gemaakt."

De raad van commissarissen van Schiphol benoemt de opvolger van Jos Nijhuis na consultatie van de aandeelhouders, schrijft de Volkskrant. 
Dat zijn er vier, waarvan de staat met 70 procent van de aandelen de grootste is. 
Minister Wopke Hoekstra van FinanciÃ«n moet de commissarissen namens de staat laten weten of de nieuwe kandidaat-ceo zijn goedkeuring kan wegdragen.

In oktober maakte Nijhuis bekend dat hij zijn functie begin 2018 neerlegt. 
De exacte datum van zijn vertrek laat Nijhuis afhangen van het moment dat zijn opvolger aantreedt. 
Die wil hij graag nog inwerken. Een opvolger is nog niet gevonden.